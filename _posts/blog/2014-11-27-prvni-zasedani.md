---
layout: eu
category: blog
tags: informace
title: Den otevřených dveří
image: /assets/images/blog/projev-kontrolni-vybor.jpg
autor: Jakub Michálek
---

Na prvním zasedání zastupitelstva Piráti jsme nepodpořili novou Radu složenou z ANO,
ČSSD a Trojkoalice. Již před volbami uvedli, že Radu s účastí ČSSD, ODS nebo 
KSČM nepodpoří. Program koalice podle koaliční smlouvy však vypadá celkem slibně.
Koalice však zrušila výbor pro IT, takže nyní nebude v zastupitelstvu žádný orgán,
který by se specializoval na koncepci IT a kontroloval zakázky.

1. Podařilo se nám dostat do finančního výboru jednoho nečlena zastupitelstva 
   Viktora Mahrika. Podle informací magistrátu se toto za posledních cca 18 let
   nestalo. 

2. Při volbě předsedy finančního výboru jsme hlasovali proti panu Miroslavu 
   Ludvíkovi (ČSSD). Ten nám za to slíbil, že si nás píše na svůj „seznam“.
   Obávám se, že v tomto případě nemyslel seznam kulichů s prioritní zdravotní péčí.

3. Bohužel se dnes nepodařilo zvolit předsedu kontrolního výboru. Na předsedu 
   jsem kandidoval já a dostal jsem z kandidátů nejvíce hlasů. Děkuji za důvěru! 
   Ostatní zastupitele se pokusím přesvědčit svou práci napr. na řešení Opencard.
   ČSSD zatím volila raději pana Tomáše Hudečka. ČSSD měla s TOP 09 minulé 
   volební období uzavřenou opoziční smlouvu a zřejmě s ní tedy našla větší 
   „programový průnik“.

4. Nepodařilo se nám prosadit zřízení výboru pro informatiku, ačkoliv s námi
   pro jeho zřízení hlasoval i zbytek opozice. Výbor zastupitelstva pro 
   informatiku, kterou ročně protečou stovky milionů, údajně není podle koalice
   ANO, ČSSD a Trojkoalice potřeba.
   Jsem přesvědčen, že koalice uzná 
   oprávněnost tohoto požadavků na vlastní kůži a své stanovisko bude revidovat.

5. Praha má novou primátorku a my jí blahopřejeme. Nyní se ukáže, zda sliby před 
   volbami stále platí i u koalice. Dnes koalice začala prvním jednáním rady, 
   které se patrně ještě nebude streamovat, ale brzy se budeme ptát na stream 
   i na zveřejňování schůzek s lobbisty, které paní primátorka ve velké předvolební
   debatě přislíbila.

Děkujeme všem, kteří nás přišli podpořit přímo na zasedání. 

